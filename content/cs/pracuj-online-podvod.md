{{settings}}
  "language": "cs",
  "template": 1,
  "header": "main",
  "meta" : {
    "title": "PracujOnline - podvod zvaný ProfitOnline?",
    "description": "",
    "keywords": "Pracuj online, profit online"
  }
{{/settings}}

<div class="row">
<div class="col-md-9" role="main" markdown="1">

{{section}}
# Podvod PracujOnline

<div class="row" style="width:92%">
  <div class="col-md-6" markdown="1">
Zázračný systém na bínární opce
:    
Na mnoha místech se v dnešní době hovoří o tom, že krokem k úspěchu a velkému majetku je online obchodování a práce z domova. Cest k takovýmto výdělkům je hned několik. Je však velmi těžké mezi všemi těmito cestami a kampaněmi rozlišit, která z těchto cest je ta správná a která je podvodná. My vám v dnešním článku přinášíme informace o jedné z takových podvodných cest, na které se namísto úspěchu a výdělkům setkáte jen s velkou ztrátou a zklamáním. **Touto cestou je projekt PracujOnline.net**.
:   
 </div>
  <div class="col-md-6" markdown="1">
Co je PracujOnline?
:     
Webový portál PracujOnline.net se vydává za nezávislé spotřebitelské stránky, které tvrdí, že prověřily systém binárního obchodování s opcemi zvaný **ProfitOnline**. Jedná se však o mutaci původního projektu anglické verze, která měla ProfitOnline propagovat a shánět tak obchodníky, ze kterých získají peníze. Jedná se tedy o podvod, který stojí na fiktivních postavách a smyšleném příběhu a má nadnárodní působnost **(profitnewtoday.com jako anglická verze a dziennikfinansowy-pl.net jako polská verze)**.



</div>
</div>

{{partial: topoption}}
## Podvodné Fiktivní postavy a smyšlené pohádkové příběhy

PracujOnline.net je internetový portál, kampaň či projekt. Záleží jen na vás, jaký z těchto pojmů vám vyhovuje nejvíce. Autorem této kampaně je jistý **Jan Kovanda**, který se tu ohání příběhem jisté matky samoživitelky, která byla schopná za pouhý měsíc na internetu zhodnotit svůj vklad 300 eur na 7000 až 8000 eur. Tou matkou samoživitelkou je **Lucie Květoňová** z Prahy, která přišla o práci a po několika neúspěšných pohovorech se rozhodla začít pracovat z domova. 

Tímto jediným rozhodnutím byla ze dne na den zahájená fantastická kariéra jedné obyčejné maminky, která tak inspiruje spoustu dalších matek. Jenže problém je v tom, že Lucie Květoňová je fiktivní postava, jejíž srdceryvný příběh má vzbudit empatie a také obdiv a nalákat lidi, kteří se s touto ženou ztotožňují, aby jednali stejně jako ona. Takovéto vymyšlené příběhy jsou speciálně tvořeny pro lidi, kteří mají dojem, že i oni jako obyčejní lidi z davu mohou být úspěšní stejně jako člověk, o němž příběh vypráví.

Problémem této teorie je myšlenka, která obrací české pořekadlo „bez práce nejsou koláče“. Vždyť kdo by nechtěl vydělávat tisíce eur měsíčně, aniž by pro to musel cokoli udělat.

{{partial: topoption}}


## Pracuj Online na to jde chytře
PracujOnline na to jde skutečně chytře, čímž se vymyká z měřítka ostatních podvodných systémů na [**binární opce**](http://www.forexsrovnavac.cz/binarni-opce "Binární opce"). Všechny předchozí podvodné systémy totiž využívají přímo osobní příběh jednoho člověka, který se se svou zkušeností rozhodl podělit s ostatními, a tak založit nový systém obchodování. PracujOnline.net však vystupuje v podstatě jako novinový portál, na kterém vás redaktor Jan Kovanda seznamuje s příběhem výše uvedené a neuvěřitelně úspěšné ženy.

Po tom, co Jan Kovanda s Lucií Květoňovou udělá velmi umělý a nepřirozený rozhovor, na němž jdou vidět naučené fráze „paní herečky“, která má představovat Lucii, se Jan Kovanda rozhodne systém vyzkoušet sám. Hraje tak na slabou strunu lidí, kteří nevěří takovýmto systémům a kteří jsou přesvědčeni o jejich podvodnosti. Díky tomuto systému totiž projekt vypadá více důvěryhodně, neboť jde o zprostředkovaný příběh, který si před vašima očima ověřil někdo další.

Kladně hodnotící komentáře

:   Vše mají podpořit komentáře, které najdete v dolní části webu pracujOnline.net. V komentářích najdete samé pozitivní ohlasy lidí, kteří si systém taky vyzkoušeli. Pravdou však je, že stejně tak jako je smyšlený příběh Lucie Květoňové a jak je smyšlený výsledek, kterého dosáhl i fiktivní redaktor Jan Kovanda, jsou smyšlené i osoby v komentářích. 
Komentáře hlásající „Jen za pár dnů jsem zatím vydělal 700 euro. To není špatné!“ nebo „Dík za info, začala jsem právě před 4 týdny. Dostala jsem svou PRVNÍ výplatu 2350 euro, prostě super!“ nejsou tedy postavené na reálném a pravdivém podkladu, ba naopak se jedná o koupené recenze. Obrázky u komentářů totiž najdete na mnoha dalších webových portálech, které jsou mutací české verze PracujOnline.net.

Jak poznat, že jde o podvod?

:    Poznat, že jde o podvod, není těžké. Vede k tomu několik jednotlivých náznaků, které se na závěr provážou a budou bít do očí.

Podvodný informační portál

:    Prvním symptomem je fakt, že se portál tváří jako informační nebo novinový, ale když se pokusíte otevřít jakoukoli z uvedených rubrik nebo článků, otevře se vám pouze stránka s odkazy na ProfitOnline.

Omezená místa

:    Pustíte-li si video rozhovor s Lucii Květoňovou, získáte mnoho zajímavých informací. Jednou z nich je tvrzení, že systém je teď v betaverzi a vy byste se měli ihned zaregistrovat, tedy spíše si koupit doživotní licenci, protože systém nabízí jen omezené pozice a tato výhodná nabídka brzy skončí. Když si stránku ProfitOnline otevřete, skutečně vám naskočí odpočet, který vteřinu po vteřině odpočítává počet volných míst. Když však prohlížeč zavřete a znovu otevřete, bude odpočet opět na maximu. Jedná se tedy jen o nátlak.

Chybí informace o zhodnocení

:    Jasným signálem je samotný systém ProfitOnline. Systém totiž neukazuje, jakého zhodnocení byste měli u investic dosáhnout. Jedná se o problematický fakt, neboť kdo by obchodoval, když neví, kolik může vydělat? Podvod je znatelný i ve videích, kdy Květoňová uzavírá obchody s různými časy expirací. Na konci videa pak mají všechny obchody stejný čas splatnosti.

##Upozornění na závěr

Zajímavé je, že na konci stránky je dokonce upozornění. Cituji: „Obsah těchto stránek neposkytuje žádnou záruku toho, že zde uvedené metody garantují jakýkoli zisk. Může se stát, že o vložené prostředky přijdete…“
Naším upozorněním na závěr je, že jde o podvod, a proto doporučujeme přes ProfitOnline neobchodovat. Na stránky neposílejte žádné peníze a toto upozornění sdělte i svým známým.


Doporučujeme obchodovat samostatně, žádné zázračné automatické obchodní systémy dlouhodobě nefungují a pokud fungují, tak jen omezenému počtu lidí.


</div>
<div class="col-md-3" markdown="10">

- - -

{{partial: Widget - Brokeri}}

<hr />

</div>
</div>
</div>