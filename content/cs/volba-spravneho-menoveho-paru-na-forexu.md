{{settings}}
  "language": "cs",
  "template": 1,
  "header": "main",
  "meta" : {
    "title": "Jak zvolit správný měnový pár na forexu?",
    "description": "",
    "keywords": ""
  }
{{/settings}}

<div class="row">
<div class="col-md-9" role="main" markdown="1">

{{start}} 

# Volba správného páru na forexu

Forexový trh umožňuje obchodovat nejen s hlavními měnami (**anglicky zvanými majors**), ale také s takzvanými „exotickými páry měn“. Ale nejen to. Ačkoli některé dvě konkrétní měny se přímo na finančních trzích téměř nikdy vzájemně neobchodují (například novozélandské dolary a jihoafrické randy). 

Většina obvyklých online obchodních systémů umí uměle vytvořit takovéto kombinace (jako například randy a [**novozélandské dolary**](http://www.forexsrovnavac.cz/kurzy/forex/nzdusd "Obchodní hodiny")) a nabídnout tak obchodníkům další příležitosti, a to s kurzy, které se mění jako na houpačce.

{{/start}}  

## Exotické měnové páry

Prakticky se takovýto exotický obchod realizuje jako dvojitý převod, obvykle přes dolary (tedy například nejdříve novozélandské dolary na americké dolary a následně americké dolary na randy). Obchodník by měl tedy nejdříve správně posoudit graf trendů každé z těchto dvojic a podle toho se rozhodnout zda nakoupit normálně (při očekávání vzestupu) nebo na krátko (při očekávání poklesu).

{{partial: fxpro}}

Protože jde o umělou (reálně neobchodovanou) kombinaci měn, klíčovým faktorem je otázka likvidity. Na rozdíl od párů **novozélandský dolar – americký dolar a americký dolar – rand**, které mají (s ohledem na hodinu kdy obchodujeme – prakticky podle toho, zda je v příslušných zemích někdo vzhůru) vždy celkem **slušnou likviditu** a v důsledku toho nízký „bid-ask spread“ (tedy z našeho pohledu transakční náklady na obchod), tak u umělé kombinace novozélandský dolar – rand musíme tyto náklady očekávat mnohem větší. I s ohledem na to, že denní doby, kdy se s těmito dvěma měnami nejčileji obchoduje se výrazně liší – rozdíl mezi Jihoafrickou republikou a Novým Zélandem je 11 hodin.

## Obchodní hodiny na forexu

[**Obchodní hodiny na forexu**](http://www.forexsrovnavac.cz/obchodni-hodiny-na-burze-a-forexu "Obchodní hodiny"), denní doba a časové posuny jsou klíčovým faktorem při obchodování na Forexu. I když trhy jsou otevřeny stále, pro evropského obchodníka je zásadní rozdíl, zda se přes den věnuje páru euro – libra nebo ve stejné hodiny páru australský dolar – novozélandský dolar. Na první pohled je jasné, že náklady na australsko – novozélandský dolarový obchod budou v tom čase výrazně vyšší než na obchody euro – libra. Je to dáno prostě tím, kolik obchodních příkazů je dispozici pro vzájemné spárování.

## Likvida + Volatilita

A to ještě není vše. Je třeba také uvažovat nad tím, kdy kurz nejvíce kolísá. Když se podíváme na trend páru euro – libra v průběhu evropského ranního obchodování, vidíme, **jak zveřejňování makroekonomických dat z eurozóny či Británie ovlivňuje trend obchodování** - [**(Ekonomický kalendář)**](http://www.forexsrovnavac.cz/ekonomicky-kalendar "Ekonomický kalendář"). A na druhou stranu, pro pár australský – novozélandský dolar nemůžeme žádné takové vlivy očekávat, protože na místě je právě noc a tudíž nová data zveřejňována nejsou.

Aby se vyrovnali s touto situací, nabízí většina online obchodních systémů možnost zadat obchodní příkazy se startovní cenovou hladinou. Prakticky to funguje tak, že obchodník zadá vstupní cenu (nakup když je cena x), stop loss příkaz (prodej když je ztráta víc než y) a take profit příkaz (prodej, když je zisk více jak z). 

Tato konstrukce je důležitá k tomu, abychom se vyhnuli cenovým skokům (nebo je naopak využili k našemu prospěchu), ke kterým může dojít, zatímco spíme. Při dobrém řízení rizika tak můžeme využívat i exotických kombinací měn mimo naše obchodní hodiny, a to bez nějakého extrémního hazardování s finančními prostředky.

*A pokud se chceme vyhnout všem subjektivním vlivům, můžeme uvažovat o použití forexového robota, který dokáže používat automatické obchodní techniky.* 



</div>
<div class="col-md-3" markdown="1">
<div class="well" markdown="1" style="margin-top: 2.5em">

{{partial: menu2}}

</div>


- - -

{{partial: fxpro-widget}}

- - -

{{partial: obrazek}}

</div>
</div>
    